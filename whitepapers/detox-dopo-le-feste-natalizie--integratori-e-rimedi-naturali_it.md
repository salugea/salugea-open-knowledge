# Detox dopo le feste natalizie: integratori e rimedi naturali

**Data originale:** 2025-01-08



Lo avevi promesso, quest’anno a Natale niente abbuffate! E invece, nonostante le migliori promesse e i buoni propositi, non hai proprio potuto evitarlo. Anche quest’anno hai esagerato e il tuo corpo, ora, ti chiede una pausa e un po’ di “sano” 
detox dopo le feste natalizie
.


Ma quali 
integratori
 valutare e quali 
rimedi naturali
 seguire per depurare l’organismo in modo efficace?


Se queste sono anche le tue domande, ti do il benvenuto nel nostro blog! Prendi pure carta e penna e prendi nota di questo elenco di suggerimenti che aiuteranno il tuo organismo a liberarsi delle tossine e di qualche caloria di troppo.


Ecco i consigli da seguire:




Scegli un integratore a base di estratti vegetali in grado di sostenere la funzionalità epatica e i processi di depurazione dell’organismo, come quelli di 
Carciofo, Fillanto, Cardo Mariano, Fumaria e Foglie d’Olivo, 
che ha proprietà antiossidanti. Estratti vegetali che trovi in 
Epasal Salugea
 sotto forma di estratto secco titolato, che rappresenta la miglior forma di lavorazione di una pianta e più tardi ti svelo il perché.


Quando sei a tavola cerca di mangiare con moderazione e di 
seguire un’alimentazione varia ed equilibrata
.


Metti in movimento il tuo corpo
.


Mantieni il tuo organismo idratato e riscopri 
i benefici di infusi e tisane
.


Concediti una pausa rilassante in sauna.




Ti piacerebbe scoprire di più sulla depurazione? Ho quello che fa per te! Visita la nostra 
biblioteca online
 e scarica la guida intitolata “
Depurazione, salute e bellezza
”. È gratuita e per ottenerla subito e leggerla quando vuoi basta un clic.


[widgets_on_pages id="Banner_Generale"][widgets_on_pages id="Banner_Depurazione"]


Torniamo a noi: 
come depurarsi dopo le feste natalizie?


Estratti vegetali per un perfetto detox dopo le feste natalizie


Se sei alla ricerca di estratti vegetali per sostenere la depurazione dell’organismo e la funzionalità di un fegato appesantito dalle abbuffate natalizie, quelli che fanno al caso tuo sono gli estratti di:




Cardo Mariano
: che è dotato di una spiccata azione antiossidante, sostiene la digestione e promuove la depurazione dell’organismo;


Fumaria
: che sostiene la funzione epatobiliare e le funzioni della pelle;


Fillanto
: che sostiene l’attività del fegato;


Carciofo
: che sostiene le funzioni depurative dell’organismo, promuove la digestione e favorisce l’eliminazione dei fastidiosi gas intestinali;


Olivo
: che sostiene il metabolismo dei carboidrati e dei grassi.




Voglio raccontarti un piccolo segreto su una di queste meravigliose piante: la 
Fumaria
. Secondo la leggenda, la Fumaria non nasce da un seme come fanno tutte le altre piante, ma da un’emanazione della terra. Se la osservi da lontano, infatti, sembra quasi evanescente, un piccolo spirito che nasce dal terreno.


Le sue proprietà, inoltre, erano ben note sin dall’antichità e tra i suoi estimatori c’erano 
Dioscoride
, famoso botanico e medico, vissuto nella Roma imperiale e 
Galeno
, medico romano vissuto nel II secolo dopo Cristo. Nell’antichità, la Fumaria veniva apprezzata per la sua azione sulle secrezioni biliari.


Come hai letto all’inizio dell’articolo, trovi queste piante, come estratti secchi titolati, in 
Epasal
 Salugea. È importante scegliere un integratore a base di estratti secchi titolati per un motivo ben preciso.




La titolazione consente di valutare in modo esatto la quantità di principio attivo presente nel fitocomplesso della pianta, che non deve essere inferiore a quello stabilito dalla Farmacopea. In caso contrario, il rimedio potrebbe non esplicare la sua azione benefica in modo adeguato.


A tavola porta la qualità e non la quantità


Dopo le abbuffate natalizie, è importante fare attenzione all’alimentazione.


La mattina, inizia la giornata con 
una colazione bilanciata
 
e a basso contenuto di zuccheri.
 Stop a dolci e merendine. Opta piuttosto, per del pane tostato integrale con del miele, o con una composta di frutta senza zuccheri aggiunti, a cui puoi abbinare una manciata di mandorle.


Cuoci i cibi alla piastra, o al forno. Evita fritti e soffritti.


La sera, prediligi un pasto leggero
, facilmente digeribile, come una zuppa di cereali, un bel minestrone, un piatto di pasta integrale con verdure.


Prediligi il consumo di frutta e, soprattutto, di verdura di stagione, ricchissima di vitamine e di antiossidanti.


Metti in moto il tuo corpo per sostenere la detossificazione dell’organismo


Per smaltire gli eccessi delle feste non c’è niente di meglio che un po’ di 
sano movimento
!


L’esercizio fisico aumenta la circolazione sanguigna e l’apporto di ossigeno ai tessuti, sostenendo, in questo modo, i processi di detossificazione dell’organismo.


L’Organizzazione Mondiale della Sanità raccomanda di 
praticare 150/300 minuti di intensità fisica moderata, o 75/150 minuti di attività fisica intensiva
, o un mix delle due, per promuovere il benessere dell’organismo
1
.


Mantieni l’organismo idratato e riscopri la piacevolezza di infusi e tisane


Bere ogni giorno una quantità sufficiente di acqua
 è fondamentale per mantenere il tuo organismo idratato e mantenere le funzioni fisiche e cognitive normali.


Questo effetto si ottiene consumando almeno 2 litri di acqua al giorno, sotto qualunque forma.


Bere infusi e tisane è un ottimo modo per bere acqua.


Per un’azione detox puoi provare questi infusi e tisane:




tisana di Tarassaco
: per favorire il drenaggio dei liquidi;


infuso di Camomilla
: per promuovere la funzione digestiva e per la sua azione emolliente e lenitiva per il sistema digerente;


tisana di Bardana
: per la sua azione depurativa, specialmente nei confronti della pelle.




Quale tra questi infusi e tisane proverai per primo?


Rilassati in sauna


L’avresti mai detto, o solo pensato, che fare una sauna ogni tanto può aiutare il tuo organismo a depurarsi?


La 
sauna finlandese
 è un trattamento poco costoso, accessibile ai più e dai molti benefici per l’organismo
2
. La sauna finlandese si chiama così perché sono stati proprio i finlandesi a inventarla e il suo nome, molto probabilmente, significa 
dimora invernale
.


Durante la sauna, aumenta la temperatura corporea e l’aumento di sudorazione che ne deriva favorisce la depurazione corporea.


Se soffri di ipotensione (pressione bassa), disturbi cardiaci, o altre condizioni cliniche, parla con il medico prima di effettuare il trattamento, mi raccomando!


Eccoci arrivati alla fine dei nostri suggerimenti per fare un po’ di detox dopo le feste natalizie. Spero che l’articolo sia stata una lettura utile e piacevole. E se hai bisogno di un consiglio personalizzato scrivici pure nei commenti.
